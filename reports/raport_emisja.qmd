---
title: "Wstępny raport z analiz emisji na UW"
author: "Mikołaj Biesaga"
toc: true
toc-depth: 3
toc-location: left
execute:
  echo: false
format:
  html:
    grid:
      margin-width: 10px
    embed-resources: true
reference-location: margin
citation-location: margin
---

## Wstęp

Poza całą masą różnego rodzaju obrazków dotyczących zmiennych demograficznych w
poniżej znajdują się dane dotyczące emisji. Policzyłem, wydaję mi się, że
wszystkie rodzaje emisji, których oczekiwałyście. Przed każdą tabelą z wynikami
najpierw opisuję jak policzyłem daną kategorię (zgodnie z waszymi wytycznymi).

## Próba

Zanim jednak przejdę do omówienia liczenia emisji najpierw parę informacji na
temat próby. Trochę to było widać na obrazkach, które wam już wysłałem w 
zeszłym tygodniu. W sumie zbiór danych zawierał $3689$ rekordów co stanowi
jakieś $7.5\%$ ludzi pracujących, kształcących się, czy studiujących na UW. 
Oczywiście fakt, że mieliśmy tyle rekordów wcale nie znaczy, że rzeczywiście
$3689$ osób wypełniło ankietę. Po pierwsze, niektóre rekordy zawierają dużo
braków danych. Po drugie, czy nie jest tak, że to są wyniki tak naprawdę dwóch
ankiet?

[![*Ryc. 1.* Frekwencje w poszczególnych grupach](../png/groups.png)](1)

Trochę tak jak rozmawialiśmy w środę nie ma co się specjalnie przejmować faktem,
że ktoś pełni więcej niż jedną rolę na UW (porównaj Ryc. 2). Takich osób
jest po prostu mało i ich wynik nie wpłynie jakoś znacząco na ogólną emisję.

[![*Ryc. 2.* Rozkład liczby ról na UW](../png/roles-distribution.png)](2)

W Excelach i na obrazkach, które są odpowiednio załączone znajdziecie więcej
informacji na temat próby. Jak wyglądała struktura reprezentacji poszczególnych
jednostek w poszczególnych grupach. Moim zdaniem nie ma tam specjalnych
zaskoczeń.

### Dojazdy na uczelnie

Na razie policzyłem to co było w zakładce dojazdy na uczelnie bez korekty, bo 
szczerze mówiąc nie bardzo rozumiem o co chodzi z dojazdami na uczelnie bez 
korekty. Czy chodzi o to, że jak ktoś był na Erasmusie albo na innym wyjeździe
to powinno mu się te dni odjąć? Nie wiem, na ile to jest wykonalne, bo na tej
samej zasadzie należałoby odjąć dni gdy ta osoba była chora albo na konferencji.

Poza tym, według mnie w semestrze jest 15 tygodni, a nie 20, więc poniższe 
obliczenia z gruntu rzeczy są błędne (nawet jeśli uwzględnićby sesję to żadna
osoba studencka nie jeździ na UW tak samo podczas sesji jak podczas roku
akademickiego).

Tak czy inaczej zastosowałem tutaj następujący wzór, żeby policzyć emisję
pojedynczej osoby dla każdego semestru:

$$ie = \#days \times frequency \times distance \times mode\_transport$$

gdzie: 

- $\#days$ to jest liczba dni;
- $frequency$ -- jeśli osoba bywa rzadziej niż raz w miesiącu to jest to liczba miesięcy, w innym przypadku liczba tygodni;
- $distance$ -- odległość od miejsca zamieszkania (czy nie powinniśmy liczyć tego podwójnie, bo jednak zazwyczaj ludzie nie tylko jadą na UW ale też z niego wracają?);
- $mode\_transport$ -- emisja dla najczęściej używanego środka
transportu.

Poniższe dwie ryciny pokazują jaki jest udział każdego ze środków transportu w próbie. To co może budzić jakieś tam zdziwienie to fakt, że ludzie częściej chodzą w zimie niż w lecie. Choć szczerze mówiąc nie przywiązywałbym do tego specjalnej uwagi.

Semestr letni |  Semestr zimowy 
:-------------------------:|:-------------------------:
[![**Ryc. 3.** Popularność środków transportu w semestrze letnim](../png/transport-dominant-summer.png)](3)  |  [![**Ryc. 4.** Popularność środków transportu w semestrze zimowym](../png/transport-dominant-winter.png)](4)

Na podstawie indywidualnej emisji ($ie$) policzyłem emisję dla
każdej z grup w próbie w semestrze letnim i zimowym:

$$ge = \sum^{ng}_{i=1}(individual\_emission_{i} \times weight_{i})$$

gdzie:

- $ng$ -- liczebność grupy w próbie;
- $individual\_emission_{i}$ -- indywidualna emisja dla osoby $i$;
- $weight_{i}$ -- waga dla osoby $i$.

Stąd, żeby oszacować emisję dla całej grupy na UW policzyłem:

$$GE = group\_emission \times \frac{NG}{ng}$$

gdzie:

- $ng$ -- liczebność grupy w próbie;
- $NG$ -- liczebność grupy na UW.

W poniższej tabeli są policzone emisje dla podróży na UW w zależności od
semestru.

Grupa | Semestr letni | Semestr zimowy
------|:-------------:|:--------------:
Osoby studenckie (plus osoby doktoranckie) | 8047376.54 | 8493050.71
Nauczyciele i nauczycielki akademickie | 184433.82 | 183370.98
Pozostałe pracownice i pracownicy | 465125.31 | 458434.91

Poprzednio mam wrażenie, że napisałem tutaj głupotę, bo tylko u osób studenckich
jest tak jak powinno być (razem z podyplomówką), czyli latem mniejsza emisja
niż zimą.

Osoby studenckie (+doktoranckie) | Osoby pracownicze (nie nauczycielskie)  
:-------------------------:|:-------------------------:
[![**Ryc. 5.** Porównanie popularności środków transportu pomiędzy latem i zimą u osób studenckich (+doktoranckich)](../png/students-transport-dominant-compare.png)](5)  |  [![**Ryc. 6.** Porównanie popularności środków transportu pomiędzy zimą i latem u pracownic i pracowników nie będących nauczycielkami akademickimi](../png/non-teachers-transport-dominant-compare.png)](6)

### Podróże między kampusami

Tutaj jak rozumiem  zakładamy, że ludzie rozumieją, że jak
odpowiadają na pytanie "Ile razy zazwyczaj w tygodniu przemieszcza się Pan/Pani
pomiędzy różnymi lokalizacjami Uniwersytetu Warszawskiego (np. między Kampusem
Głównym a Ochotą)? Proszę wpisać całkowitą liczbę takich przemieszczeń w
tygodniu." to przejazd i powrót to są dwie podróże?

Ogólnie to jakoś ciekawe jest to, że na $3689$ rekordów tylko $1243$ osoby
zaznaczyły jaki jest ich dominujący kampus (czy wszyscy mieli to pytanie, bo to
wydaje się dość łatwe pytanie, a tylko $\frac{1}{3}$ na nie odpowiedziała?).
Wśród najpopularniejszych kampusów raczej bez zaskoczeń, bo na pierwszym
miejscu jest Kampus Centralny z przyległościami.

Popularność kampusów | Rozkład liczby odwiedzanych kampusów
:-------------------:|:------------------------------------:
[![**Ryc. 7.** Popularność kampusów](../png/campus.png)](7)|[![**Ryc. 8.** Rozkład liczby odwiedzanych kampusów](../png/campus_distribution.png)](8)

No ale w każdym razie jeśli chodzi o to jak liczyłem tutaj emisję to było to
analogicznie do tego jak robiłem to dla dojazdów na uczelnie w semestrach
letnich i zimowych. Najpierw policzyłem emisje indywidualną, następnie
zsumowałem przeważoną emisję dla próby i na sam koniec policzyłem emisję dla
poszczególnych grup dla całego UW.

Grupa | Emisja
------|:-----:
Osoby studenckie (+doktoranckie) | 639327.42
Nauczyciele i nauczycielki akademickie | 17745.18
Pracownicy i pracownice (nie nauczyciele) | 82789.17

### Praktyki i staże

Jeśli chodzi o praktyki i staże to zdecydowana większość ludzi robiła je w
trakcie roku akademickiego poza godzinami zajęć. Emisję liczyłem tak samo jak w
poprzednich przypadkach. Nie jestem jednak w stanie policzyć emisji dla każdej z
grup. Mogę to zrobić tylko dla wszystkich razem. Wynika to z faktu, że nie wiem
jaka jest dla poszczególnej kategorii (rodzaju parktyk) liczebność na całym UW.

Grupa | Liczebność | Emisja
------|:----------:|:------:
Praktyki w lecie | 76|
Praktyki w roku akademickim | 179 |
Praktyki zamiast zajęć | 28 |
SUMA | 283 | 600266.16

### Obozy i wyjazdy na staże poza Warszawę

Założyłem tutaj, że na taki wyjazd się jedzie i z niego wraca. Innymi słowy
odległość pomnożyłem przez 2. Poza tym liczyłem to analogicznie do tego
jak liczyłem wszystkie inne rodzaje emisji. W poniższej tabeli analogiczny
podział jak w przypadku Praktyk i staży. 


Grupa | Liczebność | Emisja
------|:----------:|:------:
Obozy w lecie | 106 |
Obozy w roku akademickim | 65 |
Obozy zamiast zajęć | 141 |
SUMA | 312 | 79401.74

### Erasmus

Policzyłem na razie to tylko dla osób studenckich bo nie jestem pewien czy
pytanie jednak nie wprowadzało w błąd. Brzmiało ono "Jeżeli odbywał(a) Pan/Pani
wyjazd w ramach programu Erasmus lub innej wymiany studenckiej, jakim środkiem
transportu dotarł(a) Pan/Pani do miejsca pobytu na Erasmusie lub innej wymiany
studenckiej?". Ja wiem, że są też Erasmusy pracownicze, ale to pytanie jednak
sugeruje, że chodzi o Erasmusy studenckie. Policzyłem to w sposób analogiczny do
tego jak liczyłem obozy i wyjazdy poza Warszawę, czyli założyłem, że się jedzie
i wraca z takiego wyjazdu.

Grupa | Liczebność | Emisja
------|:----------:|:------:
Erasmus w lecie | 8 |
Erasmus zamiast zajęć | 74 |
SUMA | 82 | 287970.83

### Samochody służbowe

Użyłem tutaj tej samej metodologii co w przypadku pozostałych kategorii. W 
poniższej tabeli wyniki.

Nauczyciele i nauczycielki akademickie | Pracownice i pracownicy (nie nauczyciele)
:------------------------------------:|:----------------------------------------:
45103.16 | 27027.21

## Podsumowanie

Na razie nie zsumowałem wszystkich wyników, bo zanim to zrobię pewnie musimy
znaleźć odpowiedzi na parę pytań. Między innymi:

1. Czy jest sens liczyć skorygowane dojazdy na uczelnie? Według mnie dość
umiarkowany. Po pierwsze, dlatego, że jednak to wszystko opiera się na dość dużym
przybliżeniu. Poczynając od próby, którą mamy. W żadnym mierze nie jest ona
reprezentatywna dla tych jednostek ani też grup. Po drugie, dlatego, że nie do
końca wiem jak należałoby skorygować dojazdy na uczelnie. Pewnie można po prostu
jeden semestr ludziom, którzy byli na Erasmusie wywalić z obliczeń. Tylko który?
Poza tym, moim zdaniem pytanie o Erasmusa jest nieprecyzyjne, bo pytamy czy ktoś
był na Erasmusie w roku kalendarzowym 2024. Co trochę komplikuje sprawę, bo mógł
być w semestrze letnim 2024 roku, a my pytamy o dojazdy zima i lato tego roku
akademickiego.

2. Czy na pewno chcemy liczyć, że tygodni w semestrze jest 20?

3. Czy nie powinniśmy każdej podróży na uczelnie liczyć podwójnie? Jednak
ludzie zazwyczaj wracają z uczelni do domu.

4. Czy powinienem policzyć też Erasmusa dla pracownic i pracowników?

Ogólnie, to są jakieś wyniki, ale ciężko mi powiedzieć na ile one są dobre, a na
ile nie. Głównie dlatego, że nie wiem jaki powinien być zakres. Oczywiście ja
sobie napisałem multum jakiś testów jednostkowych, które sprawdzają czy moje
obliczenia są poprawne, ale tak czy inaczej ciężko mi powiedzieć czy te liczby
mają sens.

[Tutaj](https://github.com/MikoBie/pejk) znajdziecie repozytorium, w którym jest
cały kod do liczenia.